Rég fogtam már tollat,
Honnan is kezdjem?
Sok mindenben hittem én,
S majd' mind feledtem...

Az utolsó versem óta
Nagy utat tettem.
Egész világ épült fel,
S dõlt össze bennem...

Csak ismerni akartam,
Kikre felnéztem,
S hogy õket megismerjem
Magam feledtem...

Megtanultam sokmindent,
De boldog nem lettem,
S mindaddig nem is leszek,
Míg otthont nem leltem.

Kerestem én nagy titkokat,
Világ csodáját...
De nagy titkok nincsenek,
Mind csak legendák...

Láttam tündért, királylányt,
Szende szûzeket,
Táltost, tudóst, nagy vezért:
De õk is emberek.

Egy az Isten, az bizonyos,
De papja száz meg száz...
S ahány a pap, mind másban hisz,
Ezernyi vallás...

Mindben van jó, van igazság,
És van hazugság.
Bármelyiket választanánk,
Mindben csalódnánk...

Nekem se higgy!
Ember vagyok, én is tévedek.
De ha kellek, csak hívnod kell,
S ott leszek veled...