Hideg van még, rideg,
Szürke kint a táj.
Lelkünkben él csupán,
De távol már a nyár.

Elmúlt már az ősz is,
Mely oly sok jót adott,
De gyengül már a tél is,
Melyben lelkem megfagyott.

Jön lassan a tavasz,
S azután a nyár:
Kivirágzik bennünk
A sok csoda, mi vár.

Csicsereg az erdő,
Susognak a fák,
Boldogan repdes majd
Sok énekes madár.

Repül fáról-fára,
S egyszer párt talál:
Fészket rak, s énekli
A szerelem dalát.
