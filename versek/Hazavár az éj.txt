Már érzem a számban a vér ízét,
De nem harapom el a torkát.
Lángoló tüzet miért szít még,
Ki soha a szívembe nem lát?

Nem tudom, meddig bírom még,
Hogy itthon kínoz a honvágy.
Szívem szerinnt már indulnék,
De eszem azt súgja: még várj!

Nem tudom, hova is mennék én?
Vajon van-e, ki rám vár?
Bár lenne, ahova bújhatnék,
Ha tovább nem bírom már!

Kinn kopog az esõ, s a sötétség
Hívó szava kiált rám:
Megkóstoltad a a vér ízét,
Te szabad nem lehetsz már!

Örökké vár rád a sötét éj,
Fényben nem élhetsz, hát
Indulj utadon, s eszméljél:
Te sose ide tartoztál!

Megvolt benned a sötétség,
De szemedben lángol a fény már.
Vedd észre végre, miért égtél?
Magányod annyira miért fáj?

Tudtad, a múltad mennyit ér,
Hiába siránkozol már,
Eredben lángol az õsi vér
Ellene nem tehetsz, várj

Meglátod, társad is lesz még és
Erõd, hogy végre továbbálj.
Vele többé sosem kell félj,
De a várakozás nagyon fáj...
