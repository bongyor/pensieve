Bocsájts meg nékem, nem tudtam, hogy fáj,
Nem hittem, hogy csókom így szíven talál...
Te voltál, ki kezdted, de én meg folytattam,
Ha csapdát állítottál, én bele szaladtam...

Éreztem a vágyat, fellángolt a tûz:
A vadász is csak állat, hogy ha vadat ûz...
Máshonnan jöttem én, ahol ez csak játék,
Az élet-halál harc, s a kéjes színjáték...

Nem tudtam, hogy néked ily gyönge a szíved,
Kicsiny gyermeki szív, szûz tiszta, csak szeret...
Nem tudtam, hisz nékem oly kemény lett már,
Ha fát hasogatsz rajta, lassan az se fáj...

Nem baj az, hogy így van, így is jó, talán.
Csak Téged sajnállak, kicsiny Virágszál...
Nem akartam én, hogy Néked így fájjon,
Bár ne hagytam volna ott, a Kurultájon.

Ha nem hagytam volna, hogy akkor megszerezz
Talán most nem sírnál, tán úgy nem szeretsz...
Talán akkor most már boldog lennél mással,
S talán egy olyannal, ki jobban szeret nálam.

Talán egy olyannal, ki jobban megbecsül,
Ki minden más leánykát messze elkerül.
Rossz ember vagyok én, nem Neked való,
Ami nekem játék, számodra való...